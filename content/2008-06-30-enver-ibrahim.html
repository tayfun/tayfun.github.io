name: enver-ibrahim
layout: post
title: "Enver İbrahim"
time: 2008-06-30 11:02:00 +03:00
<a href="http://ntvmsnbc.com/news/451567.asp">NTV</a> ve <a href="http://news.bbc.co.uk/2/hi/asia-pacific/7480652.stm">BBC</a>'deki haberlere göre Malezyalı lider Enver İbrahim can güvenliği olmadığı için Türk büyükelçiliğine sığınmış. <a href="http://en.wikipedia.org/wiki/Anwar_Ibrahim#Current_developments">Viki'de</a> yazılanlara göre Türk büyükelçiliği lideri güvenliği için elçiliğe davet etmiş. Enver İbrahim'i bir süredir takip edenlerdenim. Bilmeyenler için söylüyorum, Enver İbrahim Malezya'yı Malezya yapan insanların başında gelir. Malezya'nın yüksek katma değerli teknolojik ürünler üreten gelişmiş ülkelerden biri olmasında onun payı büyüktür. Times dergisinin dünyadaki en etkili 100 insan arasında gösterdiği kişilerdendir. Daha önceleri Başbakan Mahatmir Muhammed'in yolsuzluklarına karşı çıktığı için savuşturulmuş, haksız yere hapis yatmış ve siyaset yasağı getirilmişti. Şimdi yasak kalkıp tekrar siyasete girme düşüncesindeyken tekrar bir komplo ile karşı karşıya. <br /><br />Türkiye herşeye karşın onu korumalı. Bu Malezya'nın iç işlerine karışmak değildir. İnsanlık görevidir, bir liderin can güvenliği yoksa onu korumak gerekir. Bu haksızlığa karşı çıkmak gerekir, ben de buradan ona karşı yapılanları kınıyorum, Enver İbrahim'in suçsuzluğuna inanıyorum. Umarım insanlar haksızlıklara karşı çıkan insanları inançla korurlar. Türkiye için de çok önemli bir gelişme bana göre. Başbakanın damadı Çalık Holding'in genel müdürü oluyor ve ATV gibi bir medya kuruluşunu devletten satın alıyor. Unakıtan'un yaptıkları herkes tarafından biliniyor. Başbakanın oğlu bir iki sene önce bursla Amerikalarda okurken milyon dolarlık gemi satın alabiliyor (Baykal gibi görünme tehlikesine rağmen bunları söyleyebiliyorum ya :)).<br /><br />Sonuçta insanlar kitleler halinde haksızlıklara karşı çıkmadığı sürece "böyle gelmiş böyle gider".
