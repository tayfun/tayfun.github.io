name: ankara-belediye-baskan-adaylar
layout: post
title: Ankara Belediye Başkan Adayları
time: 2009-03-10 12:09:00 +02:00

Seçimlere yaklaşık 3 hafta kalmışken adaylar hakkında araştırmalarıma başladım. Genel seçimlerde boş oy attıktan sonra yerel seçimlerde oyumu yararlı bir şekilde değerlendirmek istiyorum. Diğer taraftan "Melih Gökçek olmasın da, kim olursa olsun" şeklinde bir düşünce de aklımdan geçmiyor değil. 7 sene önce Ankara'ya geldiğimde bir Çayyolu metro inşaatından bahsediliyordu, halen bitmedi bu. Yollar delik deşik, özellikle birkaç cadde var ki berbat durumdalar, ne olduğu belli olmayan bir toplu taşıma sistemi, yüksek hava kirliliği, doğalgaz almak için saatlerce kuyrukta bekleyen insanlar, kültür-sanat adına koca bir 0. Bunlar bence Melih Gökçek döneminin sorunları ve yeni gelenle birlikte bazı şeylerin düzeleceği konusunda umudum var (umut fakirin ekmeği misali).<br /><br />Yaklaşık 7 senedir televizyon izlemiyorum. Bu yüzden seçimle ilgili haberleri genelde internetteki haber sitelerinden veya basılı gazetelerden okuyorum. Dün MHP'nin adayı Mansur Yavaş'in web sitesine girdim ve şöyle bir video gördüm:<br /><br /><object><param name="movie" value="http://www.youtube.com/v/KxtnteHz4SE&amp;hl=en&amp;fs=1&amp;rel=0&amp;border=1"><param name="allowFullScreen" value="true"><param name="allowscriptaccess" value="always"><embed src="http://www.youtube.com/v/KxtnteHz4SE&amp;hl=en&amp;fs=1&amp;rel=0&amp;border=1" type="application/x-shockwave-flash" allowscriptaccess="always" allowfullscreen="true"></embed></object><br /><br />Bu videoyu izledikten sonra birkaç dakika gülmekten kendime gelemedim. Oda arkadaşlarına gösterdikten sonra onlarla birlikte gülmeye başladık. Bir gün sonra şimdi soğukkanlı bir şekilde analiz yapabilirim sanırım. Kimsenin hakkını yemek istemem, bu yorumumla kendi fikirlerimi vermek istiyorum.<br /><br />Öncelikle videonun hedef kitlesi kesinlikle ben değilim. Bilgisayar Mühendisliği okumuş, Yüksek Lisans okumakta olan birisi için videodaki animasyonlar çok komik geliyor. Ankara'ya 8-10 tane üniversite yapılabilir mi? Belediye bütçesi buna izin veriyor mu, ve başka bir tartışma konusu da şu, üniversite kurmak belediyenin görevleri arasında mı? Futuristik, ütopik toplu taşımaya gelince. Hmm, aklıma 30 yıllık ikarus'lar geliyor, ne zaman geleceği belirli olmayan belediye otobüsleri, berbat yollar geliyor. Yani hızlı trenler vs. gösteriliyor ama şu birkaç maddelik basit icraatlar yapılsa hem çok daha ucuza malolacak hem de insanlar çok daha rahatlayacaklar:<br /><ol><li>Herhalde bir 30 senedir çalışan Macar malı İkarus otobüsleri kaldırılmalı. Halen ODTÜ-Kızılay arasında çalışıyorlar ve çok miktarda egzoz gazı çıkarıyorlar. Acaba belediye otobüsleri egzoz emisyon kontrollerinden muaflar mı? Aynı zamanda gürültü kirliliği de yapıyorlar ve eminim fazla yakıt ta tüketiyorlardır.</li><li>EGO Otobüs duraklarına nerede olduğunuzu da gösteren Ankara haritası konmalı, kaç numaralı otobüslerin hangi saatlerde geçtiği ve hangi mahallelerdeki duraklara uğradığı bilgisini gösteren tabelalar asılmalı.</li><li>Metro hızlıca genişletilmeli. 7 senedir neden Çayyolu metrosu açılamadı? Bundan kimler rant sağlıyor?</li></ol><br />Bu önerdiklerim Mansur Yavaş'ınki gibi ütopik şeyler değiller ama çok daha az paraya çok daha fazla mutluluk sağlayacak şeyler.<br /><br />Tüm bu söylediklerim aslında video kampanyası üzerinden söyledim. Başkan adayıyla ilgili daha fazla bilgi almak istiyorum ve web sayfasına gidiyorum. Beni böyle bir video karşılıyor :) Bundan sonra acaba siteye girmeli miyim yoksa buna değmez mi diye düşünebilirim. Siteye girdiğimde ise beni başka bir manzara bekliyor. <a href="http://www.mansuryavas.com.tr/tr/index.php?sayfa=icerik&pgid=14&text=14">Projeler sayfasında</a> izlediğimiz videoda görülen 8-10 tane üniversiteden haber yok. Ama başka gerçekçi projeler var. Gerçekçi projeler ise asıl beni ilgilendirenler. Engelliler konusundaki ve bilişim konusundaki fikirleri güzel gerçekten. Acaba seçilse ne kadarını gerçekleştirir ve ne kadarını unutur diye düşünmeden geçemiyorum.<br /><br />Bundan sonra Melih Gökçek'in web sitesine ve ilk olarak <a href="http://melihgokcek.com.tr/yapamadiklarim.asp">engellenen projelerine</a> bakıyorum. İnsan adamın engellenen projelerini görünce engelleyenlere teşekkür edesi geliyor. Uçak otel, Semazen Heykeli, Nasreddin Hoca kentsel dönüşüm projeleri... İnsana acaip gına geliyor, neden Melih Gökçek'in bir sürrealist olduğunu anlamamızı sağlıyor. Melih Gökçek'in <a href="http://melihgokcek.com.tr/proje_disneyland.asp">projeleri</a> ise Disneyland, Orta Doğu'nun en büyük Hayvanat Bahçesi gibi ilginç (!) projeleri ile bitiremediği metroların bitirilmesi hakkında... Biraz dolaştıktan sonra akıl sağlığımız açısından tarayıcıyı kapatsak iyi olacak.<br /><br />Murat Karayalçın'ı çok bilmiyorum. Onun projelerine de bakacağım. Aslında amacım Melih Gökçek karşısında kimin kazanma ihtimali varsa ona oy vermek. Oy verecek arkadaşlara tavsiyem adayları iyi tanımaları ve dikkatli bir şekilde oy vermeleri. Sonuçta bu sizin hayatınızı etkileyecek önemli bir olay.
