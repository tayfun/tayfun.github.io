name: postgresql
layout: post
title: PostgreSQL
time: 2008-12-01 11:55:00 +02:00
Uzun bir aradan sonra tekrar veritabanı kullanmaya başladım. MySQL ve PostgreSQL'i biraz karıştırdıktan sonra aslında ikisinin de şimdilerde çok farklı olmadığını ve ortak bir paydaya doğru gittiklerini farkettim. MySQL daha popüler ve Google, Youtube, Wikipedia, Flickr, Facebook gibi sağlam kullanıcıları var. Diğer taraftan PostgreSQL de dünyanın en büyük veritabanlarından birine sahip olduğu söylenen Yahoo! tarafından kullanılıyor. Geçmişte PostgreSQL MySQL'e göre daha fazla gelişmiş özelliklere sahip ama performansı daha düşük kabul ediliyordu ama şimdi her ikisinin de performans ve özellikleri çok benziyor.<br /><br />Yeniden veritabanları konusunda bildiklerimi hatırlamam gerekiyor. Bu sayfa hem benim için, hem de benzer sorunlarla karşılaşanlar için.<br /><br />Debian'da PostgreSQL'i aptitude ile kurduğunuzda bir tane "postgres" kullanıcısı yaratılıyor ve veritabanına erişim bu kullanıcı üzerinden var. Yani ilk olarak veritabanına erişmek için root kullanıcısı iken "su postgres" ile postgres kullanıcısı olup sonra "psql" komutu ile veritabanına bağlanabilirsiniz. postgres kullanıcısı güvenlik amacı ile oluşturulmuş oyuncak (dummy) bir kullanıcı, şifresi yok. Veritabanına bağlanırken <a href="http://www.postgresql.org/docs/8.0/static/auth-methods.html">ident ile kimlik doğrulama kullanıldığı için (varsayılan olarak)</a> bu kullanıcı olmanız gerekiyor. <a href="http://www.postgresql.org/docs/8.3/interactive/client-authentication.html">Kimlik doğrulama konusundaki ayarları değiştirmek</a> için /etc/postgresql altında yer alan pg_hba.conf dosyasını kurcalamanız gerekiyor.
