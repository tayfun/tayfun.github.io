name: yeni-bir-sayfa
layout: post
title: Yeni Bir Sayfa
time: 2011-07-01 11:36 +03:00
tags: []

<p>Yeni tasarım ile merhaba! Çok uzun bir zamandır yapmak isteyip bir türlü gerçekleştiremediğim yeniden tasarım işini bitirdim. Blog sayfamın ilk zamanlarından beri blogger altyapısını kullanıyordum, ve doğrusu benim işimi iyi görüyordu. Ama HTML5 etiketlerini desteklemiyordu ve kaynak kodunu çok gereksiz yere dolduruyordu. Otomatik kaynak kodu üreten yazılımların en iyi temsilcisi Mikisoft'un Frontpage'ini anınsatıyordu ve onun ürettiği kod tam bir felaket. </p>

<p><a href="http://www.blogger.com">Blogger</a>'da istediğim tasarımı oluşturmaya çalıştım ama sonuç hiç de istediğim gibi olmadı. Bu yüzden ben de başka çözümler aramaya başladım ve sonuçta <a href="http://www.jekyllrb.com">jekyll</a>'i seçtim. Jekyll biraz garip bir blog yazılımı, siz şablonları ve içeriği gösteriyorsunuz, o da size statik bir site hazırlıyor. Yani dinamik hiçbirşey yok sitede. Bu yüzden herhangi bir web sunucusu ile kullanabilirsiniz. Sonuç çok hızlı (<abbr title="Distributed Denial of Service">DDoS</abbr>'a bile dayanıklı) ve güvenli (wordpress gibi sürekli güncelleme yapmanız gerekmiyor) oluyor. </p>

<p>Elimde sadece git deposu olarak kullandığım Dreamhost hesabım vardı, dizüstü bilgisayarımda oluşturduğum web sayfamı rsync ile uzak sunucuya eşitliyorum ve sitem yayında oluyor. Yorum yayınlamak gibi dinamik olması gereken bölümleri ise javascript ile hallediyorum. Bunun için <a href="http://www.disqus.com">disqus</a> servisini kullanıyorum. Blogger'daki yorumları da otomatik olarak taşıdı, böylece 4 senelik yorumları da kaybetmemiş oldum.</p>

Yeni yazılarda görüşmek üzere!

