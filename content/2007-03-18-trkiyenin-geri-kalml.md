name: trkiyenin-geri-kalml
layout: post
title: Türkiye'nin Geri Kalmışlığı
time: 2007-03-18 13:54:00 +02:00
tags: [ekonomi]

<blockquote><br />Tüm geri kalmış ülkeler birbirine benzer, her gelişmiş ülkenin ise kendilerine özgü gelişmişlik biçimleri vardır. *<br /></blockquote><br />Bir süre önce Avrupa filmleri gösterimi için için iş arkadaşları ile sinemaya (Ankapol) gitmiştik. Film Latin Amerika ülkelerinden birinde (Peru idi sanırım) geçiyordu. Filmi izlerken içimden "Türkiye'ye ne kadar da benziyor aslında" diye geçirmiştim. Çıkışta bir yere oturduk ve gruptan biri "Türkiye'ye ne kadar da benziyor değil mi?" dedi. Orda aklıma geldi ve "tüm geri kalmış ülkeler birbirine benzer" dedim. Gittikçe bu fikrimin doğruluğuna olan güvenim daha da artıyor. Bunun tam karşısında da gelişmiş ülkelerin çoğunun (hani hepsi olmasa da) birbirinden farklı bir gelişmişlik süreci yaşamaları. Zaten farklılaşmak gerekiyor rekabet edebilmek için ve coğrafi, siyasi, kültürel özelliklerin de yardımıyla ülkeler farklılaşıp zenginleşiyorlar. Buna en iyi örnek Kore sanırım. Uzakdoğu ile yakından ilgilendiğim için bu ülkeyi iyi biliyorum ve gelişmişlik düzeyini takdir ediyorum. İlginç bir örnek aslında Kore, bir yandan Türkiye gibi askeri darbeler ve toplumsal karışıklıklarla dolu bir tarihi var ama bizden farklı olarak aynı zamanlarda hızlı bir kalkınma sürecine giriliyor. Darbeler ekonomik kalkınmaya bir anlamda katkıda bulunuyor. Bizdekine yakın bir tarihte 1961'de darbe ile yönetimi General Park ele geçiriyor ve 1979'daki suikastine kadar ülkeyi o yönetiyor. Bu arada Kore ekonomisi o karakteristik yüksek ihracatla büyüme özelliğini ediniyor. Gerçekten ilginç bir durum, darbe ülkeye ekonomik kalkınma getiriyor. 90'lardan sonrası ise demokratikleşme ve teknolojiye yatırımın faydalarının toplandığı bir dönem. Bugün kişi başına düşen milli gelirleri 20 bin dolar civarında (Türkiye'de 5000 doların altında). Bu tür ülkeleri görünce çok özeniyorum. Yarışa önde başladığımız, borç verip asker göndererek kurtardığımız ülkeler bizim önümüzdeler. Biz ise kısır çatışmalara takılıp kalmışız. Bizimkisi de ayrı bir ilginçlik...<br /><br />Google yeni bir araç (tool) çıkardı (daha doğrusu yeni bir araç satın aldı). İsmi Gapminder. Hemen <a href="http://tools.google.com/gapminder/">Gapminder</a> adresine giriyoruz, sağdaki seçeneklerden Kore ve Türkiye'yi seçip alttaki "Play" tuşuna basıyoruz. Ve 25 yıllık dönemde gelir değişimlerimizi karşılaştırıyoruz. Sonra moralimizi bozmuyoruz. Çetin Altan'ın hep dediği gibi, enseyi karartmıyoruz.<br /><br /><br /><br />* Yazar burda bir gönderme yapıyor. Hangi Rus yazarına ve hangi romanına gönderme yaptığını yazın, 10 puan kazanın !<br /><br />1. Kore hakkında daha fazla bilgi için <a href="http://en.wikipedia.org/wiki/South_Korea">Vikipedi Kore sayfası</a>.
