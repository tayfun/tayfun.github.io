name: basarim09un-ardndan
layout: post
title: "BAŞARIM09'un Ardından"
time: 2009-04-17 17:50:00 +03:00
Az önce konferanstaki ikinci ve son sunumumu yaptım. Paralel (koşut) uygulamalarda hata ayıklama konusunu özellikle MPI kütüphanesini ele alarak inceledim. Sunumu buraya ekliyorum, umarım birilerine yardımcı olur.<br /><br /><div style="width: 425px; text-align: center; margin: auto" id="__ss_1276389"><object style="margin: 0px;"><param name="movie" value="http://static.slidesharecdn.com/swf/ssplayer2.swf?doc=hata-ayiklama-090411181600-phpapp02&amp;stripped_title=hata-ayiklama"><param name="allowFullScreen" value="true"><param name="allowScriptAccess" value="always"><embed src="http://static.slidesharecdn.com/swf/ssplayer2.swf?doc=hata-ayiklama-090411181600-phpapp02&amp;stripped_title=hata-ayiklama" type="application/x-shockwave-flash" allowscriptaccess="always" allowfullscreen="true"></embed></object></div><br /><br />Sunumun komik olaylarından biri benim de <a href="http://www.scribd.com/doc/14339661/Paralel-CLOSET-ile-Sk-Nesne-Kumeleri-Madencilii">bildiri</a> sunduğum oturumda oldu. Üç tane ayrı konuşmacı vardık ve üçümüz de aynı konuda bildiri sunmuştuk. İngilizcesi "itemset" olan terimi üçümüz de farklı şekilde Türkçe'ye çevirmişiz. Ben "nesne kümesi"ni kullandım, Bilkent'ten Cevdet Hoca ve Eray "kalemkümesi" ve TOBB'dan bir başka arkadaş da "öğe kümesi" olarak çevirmişler aynı terimi. Bu ilginç bir durumdu. Bu türden Türkçe konferanslar arttıkça bir çeviri öne çıkacak ve diğerlerini geçecek bence. Zamanla seçeneklerden birisi baskın olacak.<br /><br />Gala yemeği sırasında oturduğum masaya bir devlet kurumunda çalışan bir bayan oturdu. Kurumun ismini karalamamak için söylemeyeceğim çünkü tüm devlet kurumları çok benzer hatalar yapıyorlar, ama gayet bilinen bir kurum olduğunu söylemekle yetineyim. Kadın bana kendi kurumlarına küme bilgisayar aldıklarını ama bir senedir makinelerin "yattığını" (bu kelimeyi aynen kullandı) çünkü yönetecek elemanlarının bulunmadığını söyledi. O anda baya bir sinirlendim tabii, devlet kurumlarındaki yeteneksiz yöneticilerden, bürokrasinin hantallığından, meritokrasi eksikliğinden baya bir konuştum. <br /><br />Milyonlarca TL harcanarak alınan bu makinelerin parası aslında benim cebimden çıkıyor. Benim ve sizlerin vergileriyle ödeniyor. Bir devlet kurumunda çalışanların böyle bir durumda amirlerine şu iki soruyu sormaları gerekiyor:<br /><br />1. Bu büyüklükteki hesaplama kaynağına ihtiyacımız var mı? Bu kaynaktan faydalanacak kullanıcılar var mı? Ve halihazırda var olan TR-Grid gibi, Ulusal Yüksek Başarımlı Hesaplama Merkezi (UYBHM) gibi kurumların kaynakları yetmiyor mu? Eğer tüm sorulara cevabınız "kendimize özel yeni hesaplama kaynağına ihtiyacımız var" ise bir sonraki soruya geçin, yoksa bu konuya şiddetle karşı çıkmalısınız.<br /><br />2. Böyle bir hesaplama kümesi alınırsa bunu yönetecek elemanlarımız var mı? Eğer yoksa bu elemanları gerçekten çekebilir miyiz? Eğer 657/4B ile "teknik eleman" kadrosunda adam alacaksınız bu işi baştan unutun. Zaten devlet kurumu olmanız yüzünden insanlar gelmeyecektir, bir de bu türden bir kadro ile yetenekli insanların geleceğini hiç sanmıyorum. Ki tüm dünyada bu konuda ciddi açık var. Büyük hesaplama kümelerini, gridleri yönetmek kolay değil. Bu konuda yetenek yoksa, bu işi unutun.<br /><br />Bu türden bir kontrol yapılırsa boşa harcanan kaynaklar azalacaktır diye düşünüyorum. Aslında BAŞARIM09'da ilk gün Hollanda'dan gelen araştırmacı çoğu konuyu iyi özetledi. Avrupa bu konuya bizden çok daha önce başladığı için eşgüdüm konularının önemini kavramış durumda. Bu konularda mantıklı düşünmeli ve doğru adımlar atmalıyız.
