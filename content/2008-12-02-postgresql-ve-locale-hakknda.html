name: postgresql-ve-locale-hakknda
layout: post
title: "PostgreSQL ve locale hakkında"
time: 2008-12-02 14:23:00 +02:00
Şu aralar PostgreSQL veritabanında tam yazı arama (<a href="http://en.wikipedia.org/wiki/Full_text_search">full-text search</a>) uygulamalarını araştırıyorum. 8.3.5 Sürümü ile birlikte <a href="http://www.postgresql.org/docs/8.3/interactive/textsearch-intro.html">gelişmiş arama özelliklerinin</a> geldiğini bilmiyordum, bu konuda fikir sahibi olmak için dökümantasyonu bir gözden geçirin derim. Şimdiki sorunum locale'ler ve özellikle de Türkçe arama konusundaki bir takım gereklilikler. Aradığım özelliklerden en önemlisi "kirmizi" gibi bir kelime arandığında dökümanda "kırmızı" olsa bile bunu geri dönmesi. Bir anlamda Türkçe'ye özgü karakterlerin latin karşılıklarının olduğunun varsayılması. Konuyla ilgili anahtar kelimelerden birisi "collation".<br /><br />PostgreSQL'de bir veritabanı kümesi yarattıktan sonra değiştiremeyeceğiniz bazı yerelleştirme özellikleri var. Ve kullanabildiğiniz yerelleştirme özellikleri de kullandığınız sisteme bağlı aynı zamanda. Bu durumda sisteminize gerekli dil özelliklerini yüklemelisiniz. Debian için yaptıklarım şunlar:<br /><br /><code># vim /etc/locale.gen </code><br /><br />bu dosyayı açtıktan sonra şu iki satırın başındaki yorum işaretlerini (#) silin.<br /><br /><blockquote>tr_TR ISO-8859-9<br />tr_TR.UTF-8 UTF-8</blockquote><br />Ve sonra dil özelliklerinin tekrar derlenmesi için:<br /><br /><code># locale-gen </code><br /><br />dedikten sonra <br /><br /><code># locale -a<br />C<br />en_US.utf8<br />POSIX<br />tr_TR<br />tr_TR.iso88599<br />tr_TR.utf8<br />turkish<br /></code><br /><br />komutunun çıktısı yukarıdaki gibiyse dil özellikleriniz yüklenmiş demektir.<br /><br />Şimdi tekrar veritabanını kurcalamaya devam edebiliriz.
