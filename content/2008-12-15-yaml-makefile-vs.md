name: yaml-makefile-vs
layout: post
title: YAML, Makefile vs.
time: 2008-12-15 17:32:00 +02:00

<a href="http://en.wikipedia.org/wiki/YAML">YAML</a> formatını Ruby on Rails günlerimden biliyorum. Şimdi Symfony deniyorum ve onun da varsayılan olarak bu dosya formatını ayarlar için kullandığını gördüm. <a href="http://en.wikipedia.org/wiki/XML">XML</a> ilk çıktığında ikili (binary) dosyalar yerine ASCII kullanarak bilgi saklamayı sağlamak amacındaydı, yani insanlar tarafından okunabilir olması (human readable) en büyük avantajlarından sayılıyordu. Ama XML'in genişletilebilir olması yüzünden (veya sayesinde?) onlarca ek etiketler ve bunları açıklayan bir sürü döküman ortaya çıktı. Sonuç olarak pratikte XML'in binary dosyalardan çok farkı kalmadı, okunabilirliği ortadan kalktı. YAML bu boşluğu doldurmaya çalışan bir format. Ama benim C/C++ projeleri için çok kullandığım Makefile'lar ve daha birçok başka formatta olduğu gibi boşluklar önemli. Ben ise boşlukların önemli olduğu durumlardan nefret ediyorum. Symfony'nin <a href="http://www.symfony-project.org/book/1_2/05-Configuring-Symfony">çevrimiçi kitabında</a> "Help, a YAML File Killed My App!" başlıklı bir bölüm var ki olabilecek kazaları bir sayfa boyunca anlatıyor. Bu hoşuma gitmiyor. Yok şuraya boşluk koy, yok tab kullanma onun yerine iki boşluk kullan, yok satır atlama... Bunlar yazılımcının bence kolayca hataya düşmesine yol açabilecek olaylar ve gereksizler. Daha güzel bir dil arıyorum.
