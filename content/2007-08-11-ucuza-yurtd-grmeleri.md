name: ucuza-yurtd-grmeleri
layout: post
title: Ucuza Yurtdışı Görüşmeleri
time: 2007-08-11 01:09:00 +03:00

Türk Telekom halen tekel olmaya devam etsin internet bu konudaki engelleri de yıkmaya devam ediyor. Artık internetten hizmet sağlayan çeşitli şirketleri kullanarak daha ucuza telefon görüşmeleri yapabilirsiniz. Bir önceki yazımda Danimarka'dan vize alırken yaşadığım sorunları yazmış, nasıl ucuza konuşabileceğiniz konusunda bir yazı sözü vermiştim. İşte o yazı bu :)<br /><br /><a href="http://jajah.com/">Jajah</a>:<br />Benim kullandığım hizmet bu aslında. Jajah'ı kullanarak yurtdışı ile ucuza konuşabiliyorsunuz. Sistem şöyle işliyor, siz kendi telefon numaranızı buraya giriyorsunuz, sonra arayacağınız telefon numarasını giriyorsunuz. "Ara" tuşuna bastıktan sonra telefonunuz çalmaya başlıyor. Telefonunuzu açınca biraz bekliyorsunuz ve aramak istediğiniz telefon size bağlanıyor. Sonra ucuza konuşabiliyorsunuz. Örneğin ev telefonundan Danimarka'yı aramanın dakikası 5 cent, yani yaklaşık 6 kuruşa geliyor. Bu tarife Türk Telekomun 10 kuruşluk tarifesinin yarısına denk geliyor. İnternet sınırları kaldırıyor, duvarlar yıkılıyor.<br /><br />Jajah'ın sunduğu hizmetleri denemeniz için internet sayfasından 5 dakikalık ücretsiz konuşma süresi tanımışlar. Bir deneyin derim.<br /><br />Bunun dışında kendim kullanmadığım ama kullanır mıyım diye not ettiğim çeşitli hizmetler:<br /><br /><a href="http://www.phonegnome.com/">Phonegnome:</a><br />Phonegnome şirketi de aslında Jajah'a benzer hizmet sunuyor. Sizi arayıp istediğiniz numaraya bağlaması burada da uygulanıyor. Yalnız Phonegnome <a href="http://www.phonegnome.com/rates.html">tarifeleri</a> biraz daha pahalı gelmişti bana Jajah'a göre. Yine de phonegnome'un başka çeşitli hizmetleri de var, bir kutu satıyorlar mesela ev telefonunuzdan VoIP konuşabilmek için. Bunlar belki daha avantajlı olabilir.<br /><br /><a href="http://www.rebtel.com/en/">Rebtel:</a><br />Rebtel şirketi diğerlerinden biraz daha farklı. Fark şu ki, siz Rebtel aracılığıyla başka bir ülkeden birisi ile görüşmek istediğinizde Rebtel size bulunduğunuz ülkedeki yerel bir telefon numarasını veriyor. Siz de bu numarayı arayarak diğer ülkedeki arkadaşlarınızı arayabiliyorsunuz :) yerel ücretlerle. Hatta web sayfasında dendiğine göre mesela operatörünüzden gelen ücretsiz arama hakkınız varsa bedavaya konuşma yapabiliyorsunuz. Güzel bir hizmete benziyor.<br /><br />Bunların dışında bir de Rebtel'e benzer bir hizmet sunan <a href="http://corp.jangl.com/">Jangl</a> denen bir şirket var ama daha Türkiye'ye hizmet vermiyorlar. İsterseniz bir bakın.<br /><br /><span style="font-weight:bold;">Nasıl yapıyorlar?</span><br />Bu şirketler VoIP protokolünü kullanarak ses verisini internet üzerinden gönderiyorlar ve daha sonra yerel telekom operatörüne bağlanarak sizin telefonunuza ulaşıyorlar. Mesela Türkiye'den ABD'yi arayacağınız zaman TT'den sizin ses bilgilerinizi alıyorlar, ABD'deki sunucularına internet üstünden VoIP sayesinde yolluyorlar ve sonra ABD'deki yerel telefon şirketine bu ses bilgisini iletiyorlar. Böylece ucuz interneti kullanarak çok ucuza konuşabiliyorsunuz.<br /><br />Kolay gelsin!
