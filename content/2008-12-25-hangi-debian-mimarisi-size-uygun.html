name: hangi-debian-mimarisi-size-uygun
layout: post
title: Hangi Debian mimarisi size uygun?
time: 2008-12-25 17:07:00 +02:00
Sunucu sistemler için Debian en iyi dağıtımlardan birisi. Debian sürümlerinden stable sürümünü kararlı olması gereken sunucular için, testing'i normal kullanıcılar için öneriyorum, eğer manyaksanız unstable kurabilirsiniz. Sürüm meselesini geçtikten sonra karşımıza çıkan sorun mimari sorunu. Yani IA64, AMD64, i386, PowerPC gibi bir sürü sürümü olan Debian'ın hangisi size uygun?<br /><br />Bunu belirleyecek olan işlemcinizin kullandığı komut kümesi. AMD64 ve IA64 aslında insanları yanıltabilecek bir isimlendirme. AMD64 = x86-64 çünkü AMD'nin geliştirdiği 64 bitlik komut kümesi (instruction set) Intel tarafından uygulandı ve <a href="http://www.intel.com/technology/intel64/">Intel 64</a> adını aldı. Ancak bilgisayarcılar halen ilk geliştirici olan AMD'nin ismini kullanarak her iki platforma da AMD64 diyorlar. x86-64 de bu platform için yaygın isimlerden. Peki o zaman IA64 nereden çıktı diyebilirsiniz. <a href="http://www.intel.com/design/archives/processors/itanium/">IA64</a> ise tamamen farklı bir platform. Intel'in Yüksek Başarımlı Hesaplamalar için vs. kullandığı biraz daha pahalı bir sistem. IA64'ün Intel tarafından kullanılan adı Itanium ve isminden de anlaşılacağı gibi Itanium işlemciler tarafından kullanılıyorlar. PowerPC'ye gelecek olursam, bu komut kümesi ise genellikle eski Apple marka ürünlerdeki işlemciler tarafından kullanılıyor. Burada genellikle diyorum çünkü Apple'ın birçok ürünü artık Intel işlemcileri kullanıyor. Bu konuda çok fazla bilgim olmadığını da söylemeliyim. ARM gibi platformları ise bilmiyorsanız dikkate almanıza gerek yok, gömülü sistemlerle uğraşıyorsanız zaten ne istediğinizi biliyorsunuz. Benim ARM anlatmama gerek yok.<br /><br /><span style="font-weight: bold;">Özet olarak:</span><br /><span style="font-weight: bold;">Itanium işlemcileri için: IA64 (tüm Itaniumlar 64 bit)</span><br /><span style="font-weight: bold;">Diğer Intel işlemcileri için: eğer 64 bit ise AMD64 (Xeon, Core2'ler, Centrino'ların 64'lükleri)</span><br /><span style="font-weight: bold;">32 Bitlik AMD ve Intel işlemcileri için: i386.</span>
