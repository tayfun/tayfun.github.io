name: merhaba-dnya
layout: post
title: Merhaba dünya!
time: 2007-03-14 01:30:00 +02:00
tags: [merhaba]

Bu ilk mesajım olduğuna göre teamüllere uygun davranarak bir merhaba dünya mesajı yazmak istedim. Yine teamüller yüzünden kendimi tanıtsam iyi olacak galiba.<br /><br />Merhaba, ben Tayfun. Bu sitenin tek yazarı. Şu anda iyi bir okulun iyi bir bölümünde yüksek lisans yapmaktayım. Ankara'da kalıyorum ve büyük bir kurumun (50000+ kullanıcı) bilgi-işlem merkezinde sistem yöneticisi olarak çalışıyorum. Sistem yöneticisi ne yapar diye merak ediyorsanız, sistemleri yönetir diyeceğim ama bu size ne kadar anlam ifade eder bilmiyorum. En iyisi zaman geçtikçe yazdığım yazılara bakarak ne olduğunu anlamanız.<br /><br />Daha önce de günlüklerim olmuştu ama genelde tembellik yüzünden ve fazla konuşkan birisi olmadığımdan dolayı devam ettirememiştim. Şimdi tekrar başlıyorum, umarım bu sefer devamı gelir. Günlükte her konuda yazmayı düşünüyorum. Linux, sistem yönetimi gibi teknik konular da olabilir, siyaset veya edebiyat da. Kafama ne gelirse karalayacağım. Bu şuna benziyor, hani eski zamanlarda geçen bir hikaye vardır, adam kafasını kurcalayan birşey olduğunda ağaçta bir oyuk açar ve içine kafasındakileri fısıldar. Artık tek sırdaşı o ağaç olur. Bu da öyle bir şey (nasıl da dramatize ediyorum ama). Yani bir anlamda sırdaşım oluyorsunuz. O yüzden bana iyi davranın :P<br /><br />Neyse, benden şimdilik bu kadar.<br /><br />Esen kalın :P
