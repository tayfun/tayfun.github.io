name: erdal-knacya-destek
layout: post
title: Erdal Kınacı'ya Destek
time: 2008-07-17 10:16:00 +03:00

<span style="font-weight:bold;">KAMUOYUNA</span><br /><br />Yıllardır bir doktor olarak devletin çeşitli kademelerinde ülkesine hizmet etmiş, bunun yanı sıra fotoğrafçı kimliği, aldığı ödüller ve fotoğrafları ile ülkesini uluslararası alanda da gururla temsil etmiş dostumuz, arkadaşımız, abimiz, kardeşimiz sevgili Erdal Kınacı, şu günlerde hukuka intikal etmiş bir konu nedeni ile tutuklanmış, bunu takiben basında kendisi ile ilgili hiç haketmediği asılsız ithamlarla henüz dava sürerken bir çeşit yargılanma eylemine maruz bırakılmıştır. Bu durum biz sevenlerini büyük bir üzüntü içinde bırakmıştır. Basında çıkan iddiaların tersine Erdal Kınacı, 25 yıldır fotoğraf ile uğraşmaktadır. 40’tan fazla ulusal ödül sahibidir. National Geographic dergisinin düzenlediği uluslararası yarışmada “İnsan” kategorisinde 2006 yılı dünya birinciliğini kazanmış, 2007 yılında ise yine National Geographic dergisinde “foto öykü” dalında Türkiye birincisi olmuştur. Fotoğraf çalışmaları yurtiçinde ve yurt dışında çeşitli dergilerde övgü ile yayınlanmış, birçok karma ve kişisel sergide fotoğrafları sergilenmiştir. Türkiye’de yaşayan engellilerin daha iyi koşullarda yaşamasına yönelik bilinç ve gündem oluşturmak amacıyla Engelsiz Yaşam Derneği ile gerçekleştirdiği Engelsiz Yaşam için Fotoğraflar projesi 2007 yılında Ankara, İzmir ve Aydın illerinde sergilenmiş, Türkiye’nin pek çok ilinde gösteri şeklinde sunulmuş, bu doğrultuda engelsiz yaşam konusunda pek çok çalışma ve yardım organizasyonuna ilham kaynağı olmuş, yurtiçi ve yutdışından Erdal Kınacı’nın bulunduğu bölgeye gönderilen yardımlar engellilere dağıtılmıştır. Son projelerinden olan Gir Geç Pansiyonlar, hayat kadınlarının yaşadıkları drama kamuoyunun dikkatini çekmek amacı ile gerçekleştirilmiştir. Biz fotoğrafçılar ve sevenleri olarak, Türkiye Cumhuriyeti Adalet ve hukuk sistemine güveniyoruz, adaletin doğru kararı vereceği konusunda inancımız ve saygımız sonsuzdur. Erdal Kınacı ile ilgili hukuki süreç tamamlanana kadar basını bu konuda daha duyarlı olmaya davet ediyoruz.<br /><br />Erdal Kınacı’nın yanında olduğumuzu tüm kamuoyuna duyururuz.<br /><br /><br /><br />* <a href="http://www.erdalkinacidestek.com/">http://www.erdalkinacidestek.com/</a> sitesinden alınmış, altına imzamız atılmıştır.
