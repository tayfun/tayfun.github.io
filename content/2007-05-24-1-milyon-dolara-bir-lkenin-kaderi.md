name: milyon-dolara-bir-lkenin-kaderi
layout: post
title: 1 Milyon Dolara bir ülkenin kaderi
time: 2007-05-24 23:16:00 +03:00

ABD'nin tüm dünyada neler yaptığını biliyoruz. Noam Chomsky veya başka muhaliflerin kitaplarında da ABD'nin eskiden giriştiği darbeler, karışıklıklar var. Lisedeyken "<a href="http://www.metiskitap.com/Scripts/Catalog/Book.asp?ID=1184">Dünya Düzeni: Eskisi, Yenisi</a>" adlı kitabını okumuştum, Chomsky'nin o kitabından aklımda kalan birçok bilgi var. ABD'nin kendi arka bahçesi saydığı Latin Amerika'da gerçekleştirdiği darbeler, çıkarttığı karışıklıklar özellikle çok ilgimi çekmişti. Bugün yeni bir bilgi daha edindim. ABD İngiltere ile birlikte 1953'de İran'daki yönetimi devirmiş. Nedeni çok klasik, ülkedeki petrol yataklarının işletiminin İngiltere'nin elinden alınıp ulusal bir şirkete verilmesi. Seçimle iş başına gelen <a href="http://en.wikipedia.org/wiki/Mohammad_Mossadegh">Muhammed Musaddık</a> petrol gelirlerini kendi ülkesi için harcamayı isteyince darbe oluyor ve kendisini hapiste buluyor. Bu konuda <a href="http://www.nytimes.com/library/world/mideast/041600iran-cia-index.html">New York Times</a> gazetesinin haberi birçok ayrıntıyı da içeriyor, mesela bu darbe için CIA'in bütçesine 1 milyon dolar aktarılıyor. 1 milyon dolar, bir ülkenin kaderini değiştirmek için yetiyor. Politika gerçekten garip.<br /><br />Muhammed Musaddık'ın yerine ABD ve İngiltere yanlısı Şah Rıza Pehlevi tek yönetici olarak geçiyor. 1979'da ABD'nin bugün bu kadar uğraştığı İslam Devrimi oluyor. 2000 yılında ABD bu darbe yüzünden özür diliyor. Düşünsenize, böyle bir darbe olmasaydı belki İslam Devrimi de gerçekleşmeyecekti, İran şimdikinden çok daha gelişmiş, demokrat bir ülke olacaktı. Ortadoğuda nu kadar ızdırap belki yaşanmayacaktı. <br /><br />Garip olaylar gerçekten...
