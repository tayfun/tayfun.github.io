name: ego-muduru-ne-is-yapar
layout: post
title: EGO Müdürü ne iş yapar?
time: 2009-08-16 00:25:00 +03:00

Geçenlerde iş arkadaşları ve okuldan arkadaşım olan şimdilerde karniyarik.com ile uğraşan Kaan'la Ankara'daki saçmalıklar üzerine konuşurken konu toplu taşımaya geldi. Anladım ki geç gelen otobüsler, kullanılamayan web siteleri ve ne yaptıklarından haberi olmayan EGO görevlileriyle sadece ben uğraşmıyormuşum. Ankara'da toplu taşıma o kadar kötü ki bunu anlatmak için sadece şunu söylemem bile yeterli sanırım: Ankara'da otobüs duraklarında bırakın bir zaman çizelgesini veya otobüs hatlarının geçtiği yerleri gösteren haritaları, o durakta duran otobüslerin numaraları bile yok. Böyle saçmalık gelişmiş ülkelerin hiçbirisinde olmaz ama Türkiye'nin başkenti Ankara'da çok rahat bir şekilde olabiliyor. Ve hiçkimse buna karşı sesini çıkarmıyor. Toplu taşıma o kadar ciddiyetsiz işliyor ki hangi otobüslerin nerelere gittiğini ve hangi saatlerde işlediğini anlamak imkansız gibi, ola ki bu bilgilere erişebilirseniz güvenmeniz ise imkansız. Bir türlü bitmeyen yol çalışmalarından dolayı kesin hatlar değişmiştir, otobüs her zaman geç gelir ve sizin beklediğiniz durakta da durmaz. İşin kötüsü şikayet edebileceğiniz doğru düzgün bir kurum da yok; "şıracının şahidi bozacı". Arkadaşımın sohbetin sonlarında da dediği gibi, ilk defa gittiğim küçük bir Avrupa şehrinde şehrin bir yerinden bir yerine toplu taşıma ile gitmek kendi ülkemin başkentinde bir yerden başka bir yere gitmekten daha kolay. Onlarca yeni mezunun ilk fırsatta kapağı yurt dışına atmak istemesinin nedenlerini uzakta aramamak gerek.<br /><br />Bu durumda aklıma şu soru geliyor:<span style="font-weight:bold;"> EGO Müdürü ne iş yapar?</span> Tek yaptığı yolsuzluklar, adam kayırmalar, kıyak seyahatler ve haram yemek midir? Toplu taşımanın müdürü duraklara zaman çizelgesi, harita ve o durakta duran otobüs numaraları koymayı akıl edemez mi? Hiç mi gelişmiş bir ülkenin toplu taşıma sistemini incelememiştir? EGO müdürü benim verdiğim vergilerle maaşını alıyor, peki bana hizmet olarak ne sağlıyor? EGO Müdürü ne iş yapar?
