name: balkanlar-bu-sark-kimin
layout: post
title: "Balkanlar: Bu Şarkı kimin?"
time: 2009-06-11 18:10:00 +03:00
Global Voices Online sitesinde <a href="http://globalvoicesonline.org/2009/01/20/balkans-whose-is-this-song/">Balkanlar ve Katibim şarkısı</a> ile ilgili bir yazıyla karşılaştım. Bulgar yönetmen <a href="http://www.imdb.com/name/nm0961532/">Adela Peeva</a> İstanbul'da arkadaşlarıyla (bir Makedon, Sırp, Yunan ve Türk) yemek yerken arkadaşlarından her biri çalan şarkının kendi ülkesine  ait olduğunu iddia etmiş. Bu olay üzerine belgesel çekme düşüncesi yerleşiyor ve kamerasıyla Yunanistan, Arnavutluk, Bosna Hersek, Makedonya, Sırbistan ve Bulgaristan'a giderek şarkıyı takip ediyor. <br /><br />"Katibim" şarkısı benim de çok sevdiğim şarkılardan birisi ve bu şarkının tüm bu Balkan ülkelerinde söylendiğini bilmiyordum. Belgeselden anlaşıldığına göre bunu o ülkelerde yaşayan pek çok insan da bilmiyormuş. Her ülkede melodi aynı kalsa da şarkının sözlerini değiştirmişler. Şarkıyı hangi milletin hangisinden aldığını bilmiyorum ve açıkçası bunun çok da önemi yok. Çok güzel bir şarkı ve kültürlerin nasıl birbirlerinden etkilendiklerini çok güzel bir şekilde ortaya koyuyor. Zamanınız varsa ve özellikle bu şarkıyı seviyorsanız belgeseli izlemenizi öneririm, şarkı farklı ülkelerde farklı sözlerle her çalındığında yüzümde bir gülümseme oluştu.<br /><br /><embed id="VideoPlayback" src="http://video.google.com/googleplayer.swf?docid=4394315735123280123&hl=en&fs=true" style="width:400px;height:326px" allowFullScreen="true" allowScriptAccess="always" type="application/x-shockwave-flash"> </embed>
