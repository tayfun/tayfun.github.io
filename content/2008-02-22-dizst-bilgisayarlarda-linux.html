name: dizst-bilgisayarlarda-linux
layout: post
title: "Dizüstü bilgisayarlarda Linux"
time: 2008-02-22 23:02:00 +02:00
Linux'un en zayıf olduğu noktalardan biri dizüstü bilgisayarlar. Eğer nispeten yeni bir dizüstü aldıysanız çözümü zor sorunlarla karşılaşabilirsiniz. Durumunuz seçtiğiniz dağıtımla da ilgili aslında. Daha önce Ubuntu kullanıyordum ve kablosuz kartı tanıtmak için ndiswrapper denilen bir hack (çözümü güzel olmayan demek) sayesinde Windows sürücüleri ile donanımı kullanıyordum. Gerçi daha sonra madwifi bir yama ile donanımı kullanabilmemi sağladı ama yine de birkaç ay kaynak kodları açık olmayan sürücüler kullanmak zorunda kaldım. Şimdi Debian'a geçtim, bu sefer sorunlarım daha da büyüdü. lspci ile<br /><code>0a:09.2 Mass storage controller: Texas Instruments 5-in-1 Multimedia Card Reader (SD/MMC/MS/MS PRO/xD)</code><br />olarak görülen tümleşik kart okuyucum çalışmıyordu. İnternetten biraz araştırdıktan sonra <span style="font-style: italic;">tifm</span> ile başlayan birkaç çekirdek modülünün bende eksik olduğunu gördüm. Anlatılanlara göre 2.6.22 sürümleri ile bu modül çekirdeğe entegre edilmiş. Şimdi yeni <a href="http://www.debian.org/doc/FAQ/ch-kernel.en.html">çekirdek derliyorum</a>.<br /><br />Bu arada, çeşitli donanımlarınızın linux tarafından desteklenip desteklenmediğini öğrenmek için <a href="http://kmuto.jp/debian/hcl/">Linux Device Driver Check Page</a> sayfasına bir göz atabilirsiniz. Eminim oldukça yardımcı olacaktır. Bunun dışında tabi <a href="https://wiki.ubuntu.com/LaptopTestingTeam">Ubuntu Laptop Test Takımı</a> ve <a href="http://www.linux-laptop.net/">Linux on Laptop</a> da ilk bakmanız gereken sitelerden olmalı.<br /><br />Kolay gele.
