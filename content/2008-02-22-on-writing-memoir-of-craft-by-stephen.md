name: on-writing-memoir-of-craft-by-stephen
layout: post
title: On Writing: A Memoir of the Craft, by Stephen King
time: 2008-02-22 15:57:00 +02:00

Bu ay yazmak ile ilgili okuduğum ikinci kitap. Ayın başında kardeşimden  rehin alarak Orhan Pamuk'un "Babamın Bavulu" adlı ödül konuşmalarını  içeren kitabını okumuştum *, şimdi ise Stephen King'in "On Writing: A  Memoir of the Craft"ını okuyorum. iki kitap da güzel kitaplar, ünlü  yazarlar kendilerini birer insan olarak okuyucuya açıyorlar.<br /><br />Stephen King'in kitabı biraz otobiyografi aslında, hayatındaki çeşitli  olayları ve yazarlığı sırasında karşılaştıklarını anlatıyor. Çocukluğundan itibaren anlatılan yer yer komik olaylar var.  Romanlarındaki akıcılık bu anı-biyografi-yazarlık kitabında da aynen  devam ediyor. Okuyucuyu hiç sıkmıyor ve akıcı bir şekilde ilerliyor  kitap. Daha cok biyografi-anı tarzındaki ilk bölümden sonra King yazar  olmayı, ya da daha çok kendisinin nasıl yazarlık yaptığını anlatıyor.  Hem Orhan Pamuk'ta hem de bu kitapta bulduğum, oldukça sıkı bir çalışmanın gerektiği. Günde 10 saat bir odada konsantre olmak insana zor  geliyor ve usta bir yazarın buna ihtiyaci olmadıgını düşünüyor  olabilirsiniz ama ustaların da yaptıkları tam olarak bu.<br /><br />Bunun dışında eğer Stephen King'in birçok romanını okuduysanız onun  bilim kurguya ve korku türüne nasıl ilgi duymaya basladığını da bu  kitaptan öğrenebilirsiniz. Diğer taraftan yazarlık konusunda  anlattıkları bize biraz uzak gelebilir (ABD'de yaşıyorsanız ayrı).<br /><br />Her halükarda Stephen King hayranlarının okuması gereken bir kitap diye düşünüyorum.<br /><br />iyi okumalar.<br /><br /><br />* Uzun bir suredir bilincli olarak okumadigim bir yazardi kendisi.  Hatirladigim kadariyle en son lisede Oteki Renkler'ini okumus ve adami  birakmistim.
