name: arastrmalarla-ilgili-olarak
layout: post
title: "Araştırmalarla ilgili olarak"
time: 2009-03-07 17:39:00 +02:00

<p><a href="http://scholar.google.com.tr/">Google Scholar</a>'ı çok kullanan birisiyim. Tez konusunda araştırma yaparken en çok kullandığım araçlardan oldu kendisi. Scholar yanında ilgili alandaki iyi konferans, dergi, workshop vs. gibi etkinliklerin de ana sayfalarını takip ettim. Belirli bir alanda araştırmalara bakarken insan bazen birkaç sene önceki araştırmalarla çoklukla karşılaşıyor. Bunun nedeni bu araştırma/makalelerin uzun süre önce yayınlandıkları için oldukça fazla atıf almaları ve pek çok web sitesinde bahsedilmeleri. Bu benim gibi araştırmacılar için iyi birşey değil çünkü en son araştırmalar en iyi algoritmalara götürüyor insanı. İnsanlar hızlı bir şekilde eski algoritmaları geliştiriyorlar. Yeni araştırmalara erişmek için benim bulduğum yöntem şu oldu:<br /></p><ol><li>Öncelikle "survey", "future directions" gibi genel olarak yeni birşey getirmeyip eski algoritmaları açıklayan makaleleri okumak.</li><li>Alanınızla tam ilgili olmasa da yakın olan güncel makaleleri okuyup alanınızdaki makalelere atıf yolu ile ulaşmak. Tüm makalelerde bir "şu anki durum" (current state of art) olduğu için bunlara ulaşmak kolay.</li><li>Bundan sonrası size kalmış. Alanınızdaki iyi birkaç makaleye ulaştıktan sonra atıfları izleyerek diğerlerine de ulaşmak olası.</li><li>Anahtar kelimeleri de doğru seçmek gerekiyor.</li></ol><p>Bugün daha önce görmediğim (veya görüp dikkate almadığım, bilmiyorum) ama bilmem gereken bir makale gördüm. Makaleyi daha önceden bilmem gerekiyordu çünkü benim konumla alakalı. Şimdi bunun tekrarlanmaması için kendime bir not aslında bu yazı. Makale biraz eski olduğu için kaçırmışım. Hımm, bunları unutmamam gerek. Özel sektörde çalışırken de çok faydalı olacaktır.</p>
