name: ego-ile-yazsmalarm-2
layout: post
title: "EGO ile Yazışmalarım #2"
time: 2009-08-27 04:33:00 +03:00
tags: [dirdir]

Herşey birkaç hafta önce dönem arkadaşım Kaan ile sohbet sırasında başladı. İkimiz de Avrupa'da çeşitli yerlere gitmiştik ve sohbet sırasında geçen "Avrupa'da ilk defa gittiğim kırsal bir şehirde bile bir yerden bir yere giderken 7 yıldır yaşadığım Ankara'daki kadar zorlanmıyorum" sözü beni <a href="http://blog.tayfunsen.com/2009/08/ego-muduru-ne-is-yapar.html">EGO'ya sitem dolu bir e-posta</a> atmama neden oldu. EGO internet sitesinde bulabildigim tüm e-posta adreslerine o mesajı yolladığım için (aslında <a href="http://web.ego.gov.tr/parts/egoziyaretcidefteri.asp">ziyaretçi defterine</a> de yolladım ama yayınlanmadı tabii, sansür kurulu sadece övgülere yer veriyor sanırım) 3 tane farklı e-posta aldım. Bunlardan en detaylı olanının tamamını cevap hakkı olduğu için aşağıya ekliyorum:<br /><blockquote><br />Kuruluşumuzca  durakta ve durağa gelmeden, gitmek istediğiniz hattın  otobüs sefer saatlerini,Bulunduğunuz durağın hangi hatlara hizmet verdiğini otobüsün durağa geliş saati ile duraktan en son hangi hatta ait otobüsün  geçtiğini ve daha fazla bilgi edinilebilecek bir sistemin alınması için çalışmalarını sürdürmektedir.Bu konuda daha önce çıkılan ihalemize isteklerimizi karşılayacak teklif verilmediğinden iptal edilmiş ve yeniden ihaleye çıkılmak üzere çalışmalar sürdürülmektedir.Kurum olarak bizde daha fazla hizmet ve yolcularımıza en fazla kolaylığı sağlamak için çalışıyoruz.Ancak kamuda hizmet arz etmek ve arz ettiklerinizi korumak ve güncel tutmak oldukça zor  duraklara konulan haritalar  anında imha ediliyor.Durakların camları kırılıyor.Hasta ve yaşlı yolcularımızın otobüs beklerken  oturabilmeleri için konulan oturaklar yerinden sökülüp alınıyor.Yani sizler gibi gerçekten bu hizmetlere ihtiyacı olanlara yönelik girişimler maalesef bazıları için hiçbir anlam taşımıyor ve zarar veriyorlar.Almayı düşündüğümüz yeni sistemde en çok düşündüğümüz ve para yatırılacak konuların başında ihdas edilecek aparatların korunması gelmektedir.<br /></blockquote><br />Tabii ki böyle bahaneleri yutacak birisi değilim. Şöyle bir düşündüğümde bu kadar okul bitirmenin, bana insanların vergileriyle yapılan "yatırımın" bir sorumluluğu var, toplum için birşeyler yapmakla sorumlu hissediyorum kendimi. Bugün bu e-postaya yazdığım cevap şu:<br /><blockquote><br />Sayin Mustafa Ilican ve Omer Koca,<br /><br />Sizler "Bahane Uretme Birimi"nde mi calisiyorsunuz, merak ediyorum? 7 senedir Ankara'dayim ve duraklara harita ve zaman tablosu konuldugunu hic hatirlamiyorum. Diger taraftan istanbul gibi bir sehirde bu haritalar sokulmeden duraklarda durabiliyorlarsa Ankara'da hayli hayli durabilirler diye dusunuyorum. Eger haritalar surekli sokuluyorsa uyarilar asilabilir, zor sokulebilen sistemler getirilebilir veya sadece Kizilay gibi merkezi yerlerdeki duraklara bu haritalar konulabilir. Bunlar su an aklima gelen fikirler, herhalde sizlerin de bunlari dusunmesi zor degildir (yoksa zor mu??)<br /><br />Eger insanlar dediginiz gibi haritalari sokuyorlarsa sizin ihaleye girdiginiz elektronik aletleri sokmeyecekleri ne malum? Bu konuda bir calisma yaptiniz mi, yoksa Turkiye'de herseyde oldugu gibi bodoslama atladiniz mi?<br /><br />Bilginin bu kadar ozgurce aktigi cagimizda Ataturk'un baskentinde bu kadar geri bir toplu tasima sistemi yaratmak bence zoru basarmak demek. Bu yuzden sizleri kutluyorum. Lutfen bu kutlamami diger calisanlara da iletiniz. Eger kendi otomobilleriniz yerine toplu tasimayi kullaniyor olsaydiniz zamaninda gelmeyen otobuslerden, nereden gectigi belli olmayan araçlardan, kaba soforlerden siz de payiniza duseni alir ve gercekleri gorebilirdiniz. <br /><br />Turkiye gercek bir Bati tarzi demokrasi olsaydi su ana kadar coktan yerlerinizden edilmis olurdunuz ama heyhat burasi Turkiye, sehirlesme ve modernlesmeye birkac yuzyil gec baslamis bir ulke. Diger taraftan Turkiye'de yasiyor olmamiz sizlerin sorumluluklarinizi azaltmiyor -belki daha da artiriyor hatta- ve bu yuzden ben ve bu sorunlari yasayan bir suru arkadasim sizlerden razi degil. Bunu da bilmenizi istiyorum.<br /><br /><br />Saygilarimla,<br /></blockquote><br />Birşey değişecek mi derseniz, hiç sanmam. "Böyle gelmiş böyle gider" bence. Modern demokrasilerde var olan denetlemeler/düzenlemeler ve sivil hareket bizde olmadığı için tek yapabildiğim bu tür şikayetler. Ama bunların herhangi bir yaptırımı yok tabii ki ve tek faydası içimi dökmem ve razı olmadığımı göstermem oluyor.
