name: ile-firefox-sorunsal
layout: post
title: "Ubuntu 8.04 ile Firefox sorunsalı"
time: 2008-04-29 22:33:00 +03:00

Birkaç gün önce Ubuntu'nun 8.04 sürümü çıktı. Zaten beklediğim bir sürüm olduğu için ben de hemen sistemimi yükselttim. Yeni Ubuntu ile gelen tarayıcı Firefox'un 3 beta 5 sürümü. Görünüşe göre Canonical ekibi yeni güvenlik güncellemeleri içermesi sebebiyle Firefox'un bu sürümünü sisteme eklemeye karar vermişler, beta olmasına rağmen. Firefox'un kararlı bir 3.0 sürümünün ise ne zaman çıkacağı belli değil. <br /><br />Yükseltme ile birlikte Firefox'un 3b5 sürümünü kullanmaya başladım, görünüş olarak iyi ve birkaç güzel özelliği de yok değil ama eklentilerim olmadan yaşayamam diyerek eklentilerimi etkinleştirmeye çalıştım. Ancak pek çok eklenti 3 sürümü ile uyumlu değildi. Sürüm uygunluk kontrolünü Configuration Maniac eklentisini kurcalayarak kapattım ve uyumlu olmadığı söylenen eklentileri de etkinleştirdim. Buna rağmen bazı eklentiler çalışmadı ve ben de gerisin geriye Firefox'un 2 sürümüne geri dönmek için kolları sıvadım. Ubuntu paketleri arasına firefox-2 isimli paket benim gibiler için bırakılmış. Bu paketi kurarak eski sürüme geri döndüm. Ancak eklentiler yine çalışmadı. Nedenini anlayamadım ama sanırım 3 sürümü profilde bazı değişiklikler yaptı ve bunlar 2 sürümünün kafasını karıştırdı. Herşeyi varsayılan profile koymanın zararını böylece görmüş oldum. Varsayılan profili az önce uçurdum (bkz. "rm -rf *") ve şimdi eklentilerimi yeniden kuracağım. Şimdi bu güncellemeden öğrendiğimiz Firefox dersleri:<br /><br />* Varsayılan Firefox profiline eklenti vs. kurma!<br />* Her büyük (major, yani ilk sürüm numarası büyüyen) sürüm için ayrı bir profil kullan. Firefox'u profil yöneticisi ile başlatmak için: <br /><br /><code># firefox -ProfileManager</code><br /><br />demek gerekiyor.<br /><br />Bir musibet bin nasihatten iyidir derler ya, bu da bana iyi bir ders oldu sanırım. En iyi uygulamalara (best practices) doğru gidiyorum :)
