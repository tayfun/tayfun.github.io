name: blog-post
layout: post
title: rivayet odur ki
time: 2008-06-17 11:42:00 +03:00

<blockquote>Rivayetçi der ki, aslında her şey tek bir rüyadır. Ve, her hayat tek bir rüyanın parçasıdır.<br /><br />Her insan, o tek rüyanın tek bir parçasını yaşamaktadır. Bundandır ki, tek bir rüyayı anlamak için, bütün rüyaların buluşması gerekir. Rivayetçi der ki, işte bu yüzden, aşk, bedenler gibi ruhların da buluşmasını ister.<br /><br />Mesnevi, rüyalar güldestesidir. Mesnevi anlatır, bir fil, rüyasında Hindistan'ı görmüştür. Fil zincirlerini kırar ve tutsak olduğu diyardan ülkesine kaçar. Kimse onu tutamaz. Çünkü fil Hindistan'a aittir. Onun nazargahından söyler isek eğer, dünyalı, aslında başka bir diyardan kopup gelmiştir, burada tutsak olarak yaşar.<br /><br />Derler ki, ipek kurdunun ördüğü ipek kendinin kefenidir.<br />İpek kurdu kelebek olarak sevinçle uyanır. Yavaşça ve döne döne, bir o yana bir bu yana uçmasının nedeni, gördüğü rüyanın şaşkınlığıdır.</blockquote><br /><br />Sessizce Dön. Özcan Yüksek. Doğan Kitapçılık, 2007.
