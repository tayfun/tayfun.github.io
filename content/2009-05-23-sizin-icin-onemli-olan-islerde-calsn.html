name: sizin-icin-onemli-olan-islerde-calsn
layout: post
title: "Sizin İçin Önemli Olan İşlerde Çalışın"
time: 2009-05-23 05:28:00 +03:00
O'Reilly'nin <a href="http://en.oreilly.com/et2009/public/schedule/detail/7689">2 ay önce yaptığı bir konuşmayı</a> bugün izleme fırsatı buldum. Paul Graham'ın da yazılarında sıkça belirttiği gibi insanların sevdikleri ve kendileri için önemli olan konularda çalışmalarını tavsiye ediyor. Aslında benim de bugüne kadar yapmaya çalıştığım bu oldu. Eğer bir işi severek yapıyorsanız ona tüm gücünüzü verebilirsiniz ve o konuda gerçekten iyi olabilirsiniz. İşiniz aynı zamanda hobiniz de olursa o zaman hiç yorulmazsınız.<br /><br /><embed src="http://blip.tv/play/AfLSU4WZSQ" type="application/x-shockwave-flash" allowscriptaccess="always" allowfullscreen="true"></embed> <br /><br />Sunumdaki dikkat çeken konulardan biri O'Reilly'nin devleti eleştirdiği bölümler oldu. Obama gerçekten de ilk internet başkanı, teknolojiyi kullanarak önemli bir kaldıraç sağladı (örneğin facebook, twitter gibi servisler sayesinde). Göreve geldikten sonra devlet içinde <a href="http://en.wikipedia.org/wiki/Vivek_Kundra">CIO</a> ve <a href="http://en.wikipedia.org/wiki/Aneesh_Chopra">CTO</a> (Bilgi Başkanı ve Teknoloji Başkanı olarak çevrilebilir herhalde) pozisyonlarını açması çok önemli. Bu iki pozisyona da Hint asıllı insanların getirilmeleri de başka bir ilginçlik :) Eminim ABD'de bu pozisyonlar olmadan da devlet büyük oranda teknoloji danışmanlığı alıyordu ama pozisyonların sembolik değerleri de çok fazla. Türkiye'de ise devlet teknolojinin t'sini anlamamakta direniyor, YouTube gibi sansürler ile bir yere varabileceğini sanıyor. <br /><br />Sunumdaki bir başka ilginç olay <a href="http://www.flickr.com/photos/jackdorsey/182613360/">Twitter'ın ilk sistem çizimlerinden</a> birisinin gösterildiği sayfaydı. Twitter gerçekten de çok basit gibi görünen bir uygulama, bu ilk mimari çizim basit fikirlerin nasıl gerçekleşebileceğini göstermesi açısından önemli bence. Sunumda O'Reilly'nin atıf yaptığı şiir de çok güzel bence. Yazımı sunumdan bir cümle ile bitiriyorum:<br /><blockquote>Work for something that matters to you more than money.</blockquote>
