name: danimarka-erasmus-ska-sorulan-sorular
layout: post
title: "Danimarka - Erasmus - Sıkça Sorulan Sorular"
time: 2008-01-30 18:02:00 +02:00

Eheh, siteye bir SSS hazırlayacağım aklıma gelmezdi. Ara sıra Danimarka hakkında sorular geliyor, aynı cevapları vermek yerine buraya yazayım dedim.<br /><br /><span style="font-weight: bold;">1. Vize ne kadar zamanda çıkıyor, hızlandırmak için neler yapmam gerekiyor?</span><br /><br />Bkz. <a href="http://blog.tayfunsen.com/2007/08/danimarka-vize-ikencesi.html">Danimarka vize işkencesi</a> başlıklı yazım.<br /><br /><span style="font-weight: bold;">2. Danimarka nasıl bir yer, uyum sorunu yaşadınız mı?</span><br /><br />Burada dil sorunu yaşamanız daha az bir olasılık çünkü İskandinavyalılar (yani İsveç ve Norveçliler de) çok iyi İngilizce biliyorlar. Bunun dışında Danlar genel olarak iyi insanlar. Şahsen çoğunu yardımsever ve güleryüzlü buldum. Tek sorun biraz soğuk olmaları, dolayısıyla tanıştığınız İspanyol sayısından az Danla tanışabilirsiniz. Eğer Erasmusla geliyorsanız zaten açık fikirli ve sıcakkanlı bir sürü yabancıyla tanışacaksınız demektir. Çünkü değişim öğrencileri zaten dünyayı tanımak isteyen insanlar.<br /><br />Bunun dışında Danimarka'da suç oranı da oldukça düşük, bu açıdan güzel bir yer.<br /><br /><span style="font-weight: bold;">3. Dersleri anlamakta zorluk çektiniz mi, dersler zor mu?</span><br /><br />Bu konuda söyleyeceklerim DTU için sadece. DTU'da yüksek lisans derslerinin çoğunluğu İngilizce veriliyor. Lisans dersleri için aynı şeyi söyleyemeyeceğim. Dolayısıyla bu konuyu sizin araştırmanız gerekiyor. İngilizce olan derslerde bir sorun çekmezsiniz sanırım, ancak ders aralarında veya lablarda öğrenciler Danca soru sorabilirler, bu durumda hoca veya asistan da Danca cevap veriyor. Ama çok büyük bir sorun değil.<br /><br />Derslerin zorluğu derslerin niteliğine ve sayısına göre değişiyor. 20 ECTS ders alıyorsanız çok rahat olacağınızı düşünmeyin. Buranın bana göre mesela ODTÜ'den en önemli farkı pratiğe ve takım çalışmasına önem vermesi. Çoğu dersin ödevini bir grupla yapıyorsunuz, raporlar çok önemli ve sunuş da.<br /><br /><span style="font-weight: bold;">4. Danimarka ekonomik olarak nasıl bir yer, pahalı mı?</span><br /><br />Danimarka'da hayat oldukça pahalı. Yurt kiraları genel olarak 2000 Kron civarında, yaklaşık 500 YTL gibi bir miktar ediyor bu. Yurtlardaki odalar fena değil. Yiyecek maddeleri de aynı şekilde pahalı. Netto, Fakta, Aldi gibi marketlerde ucuz -ve kalitesiz- ürünler bulmak mümkün, buralardan alışveriş yaparsanız iyi olur. Cep telefonu hattı için Lebara gayet uygun fiyatlı bir operatör. Türkiye ile konuşma fiyatları da fena değil. İnternetiniz varsa Skype kullanın veya <a href="http://blog.tayfunsen.com/2007/08/ucuza-yurtd-grmeleri.html">şu yazıma bir gözatın</a>.<br /><br /><span style="font-weight: bold;">5. Nereleri gezebiliriz?</span><br /><br />Kişisel zevklerinize göre etkinlikler bulabilirsiniz. Bir bisiklet çok iyi olacaktır. Sabahtan sandviç hazırlayarak ve meyve alarak çıkın ve şehri dolaşın. Müzeler ve parklar çok güzel. İsveç çok yakın, kültürel açıdan da Malmö gerçekten güzel. Şehirleri dolaşın ve yaşayın. Fotoğraf seviyorsanız mesela okulun fotoğraf kulübüne katılabilirsiniz. İnterrail de güzel olabilir, çevre ülkeleri gezebilirsiniz. Seçenekler bol, neye karar vereceğiniz size kalmış.
