name: devletin-web-sayfalar
layout: post
title: Devletin web sayfaları
time: 2007-03-19 17:58:00 +02:00
tags: []

Bugün vikipedi'ye girdiğimde izlemeye aldığım sayfalardan birindeki bir yorum dikkatimi çekti. Sayfa 17 Ağustos depremi ile ilgili ve yorum yazan arkadaş ölü sayısı hakkında kaynak soruyordu. İnternette aramalarım sonuçsuz kaldı (ki aslında kendimi iyi bir internet arayıcısı olarak görürüm). İlgili devlet kurumları sayfalarında gezinerek Bilgi Edinme hakkımı kullanmayı düşündüm. <a href="http://www.icisleri.gov.tr/">İç İşleri Bakanlığı</a> sayfasına girdiğimde sayfanın adres yapısından .NET kullandıklarını farkettim. Menülerin üzerinde fare ile geldiğimde menülerin boş olduğunu gördüm. "Neyse ki arama motoru varmış" diyerek sayfadaki arama motoruna "17 ağustos, deprem, ölü sayısı" gibi anahtar kelimeleri yazarak düğmeye bastım. Hiçbirşey olmadı. Görünüşe göre arama motoru da sadece internet explorer ile çalışıyordu. Hem evde hem de işyerinde linux kullandığım için sayfayı internet explorer ile deneme fırsatı bulamadım. Bu aynı zamanda sayfayı kullanamama da neden oluyordu. Sayfanın yapımcısı <a href="http://www.simetri.com/">Simetri Yazılım</a>a e-posta atarak sorundan bahsetmeye karar verdim. Sonra e-postayı aynı zamanda İç İşleri bakanına da CC'lemenin iyi olacağını düşündüm ve mesajı her iki adrese de yolladım. Mesajım aşağıda:<br /><br /><blockquote>Merhaba,<br /><br />İçişleri Bakanlığı ağ sayfasını siz hazırlıyorsunuz sanırım, sayfanın altında sizin adresiniz var. Bu sayfa hakkında şikayetim var. İçişleri bakanlığı sayfası yapısı gereği önemli bir sayfa, ancak vatandaşın kolayca erişebileceği bir sayfa olmaktan çok uzak. Firefox web tarayıcısı ile sayfaya girdiğimde menüler görünmüyor (boş geliyor) ve arama alanı da çalışmıyor. Vatandaşların azımsanamayacak bir çoğunluğunun linux üzerinde çalıştığı düşünüldüğünde internet explorer kullanamamaları nedeniyle içişleri bakanlığı sayfasını verimli kullanamayacakları görülüyor. Kaldı ki Windows kullanan çoğu insan da firefox tarayıcısını kullanıyor.<br /><br />Bu durumda gereken önlemlerin alınarak ve İç İşleri bakanlığı ağ sayfasının sadece internet explorer ile değil, - standartlara uygun hale getirilerek, doğal olarak - firefox gibi özgür yazılım ürünü tarayıcılar ile de uyumlu hale getirmek çok daha fazla insanın ağ sayfanızdan  yararlanabilmelerini sağlayacaktır.<br /><br />Bilginize,<br /><br />Tayfun Sen<br /></blockquote><br />Umarım bir sonuç alırım ve sayfa standartlara daha uyumlu, firefox ile de izleyebileceğim bir hale gelir.
