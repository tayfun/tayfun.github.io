name: hacettepe-universitesi-saka-m
layout: post
title: "Hacettepe Üniversitesi Şaka mı?"
time: 2010-02-12 13:58:00 +02:00
tags: []

Bugün iş arkadaşlarıyla her zamankinden çok da farklı olmayan bir şekilde teknokent yemekhanesine gittik. Cumaları geç gittiğimizden ve yemek şirketi (Bilintur Catering) fazla yemek getirmediğinden yemekler bitmiş. Biz de ofise indik ve yemeksepeti'nden yemek istedik. <br /><br />Bir 45 dakika sonra yemek şirketinden aradılar (şirket Sushico bu arada), bize yemek getiren elemanı üniversite kapısından içeri sokmamışlar. Böyle saçmalık ancak Türkiye'de olur sanırım. Kapıdaki görevlileri arayıp içeri almaları için konuştuk ama yarım saat sonra halen yemeğimiz yok. Sanırım az sonra rektörlüğe gidip baya bir küfür edeceğim. <br /><br />Kampüs içerisindeki alışveriş merkezlerinin dışarıdan yemek getirilmesini engellemek istemesi çok normal. Asıl aptallık, buna izin veren ve devletin maaş verdiği güvenlik görevlilerini bu iş için kullanan rektörlükte. Bu nasıl bir iştir anlamakta güçlük çekiyorum. Sanki Çin'de yaşıyoruz, istediğimiz yemeği yemek için izin almamız gerekiyor. Aslında Çin'de bile artık bu tür saçmalıklar yok, ama gel gör ki Türkiye Cumhuriyeti'nde 21. yüzyılda halen varlar.<br /><br />Hiçbir üniversite yönetiminin mantıklı bir şekilde bu türden bir karar alabileceğini düşünmüyorum. Savcıların üniversite yönetiminde olup bu kararı alanları araştırmaları gerekiyor bence. Acaba kampüsteki yemek satan kurumlarda sahiplik payları var mı? Veya rüşvet almış olabilirler mi? Bu saçma kararın tek mantıklı açıklaması bu türden yasal olmayan ilişkiler gibi geliyor.<br /><br />Çok sinirliyim.
