name: in-satyor
layout: post
title: "Çin Satıyor"
time: 2007-07-19 14:44:00 +03:00
<a href="http://norris.blogs.nytimes.com/?p=222&8ty&emc=ty">NYT'da çıkan habere</a> göre Çin, elindeki 407 Milyar dolarlık ABD Hazinesi borçlanma kağıtlarının 6.6 Milyar dolarlık kısmını mayıs ayında satmış. Bu durumun son birkaç aydır devam ettiği de söylenmekte. Çin ABD ile ticaretinde çok büyük bir fazla veriyor ve bu yüzden parasının değerini sabit tutabilmek için büyük bir rezerv biriktirmekte ve bu fazlanın bir kısmıyla da ABD hazine kağıtlarına yatırım yapmakta. ABD ticaret açıklarının büyük bir bölümünü Çin karşılıyor. Bu aslında karşılıklı bir ilişki, Çin'in ABD'nin borçlarını karşılamaması durumunda ABD'nin Çin ile ticareti büyük zarar görebilir, bu durumda Çin'deki üretime ve ihracatı dayalı büyüme de yavaşlar hatta durabilir. Çin bunun bilincinde olarak ve ABD gibi bir devi korkutmadan yeni bir pozisyon alıyor görünüyor. Yorumlardan birinde de söylendiği gibi dengede olmak çok önemli, mesela petrol üreten ülkeler birliği OPEC petrol fiyatlarının olabildiğince yükselmesini istiyor ama bunun insanların alternatif enerji kaynaklarına yönelmesine veya önceden fizibl kabul edilmeyen petrol kuyularının açılmasına neden olmasını istemiyorlar. Petrol öyle bir fiyat aralığında olmalı ki insanlar ondan vazgeçemeliler ama aynı zamanda bu fiyat petrol üreten ülkelerin en yüksek para kazanabilmelerini sağlamalı.<br /><br />Ekonomi tamamen bir denge oyunu.<br /><br /><br />An economist is an expert who will know tomorrow why the things he predicted yesterday didn't happen today.<br /><br />Dr. Laurence Peter
