name: danimarka-vize-ikencesi
layout: post
title: "Danimarka Vize İşkencesi"
time: 2007-08-08 20:39:00 +03:00
<span style="font-weight:bold;">Olay</span><br /><br />Birkaç ay önce Erasmus ile yurtdışına gitmek için başvurmuştum. Seçenekler arasından Danimarka'yı, Danimarka Teknik Üniversitesi'ni (DTU) seçtim. DTU'da bir dönem geçirecektim, ondan önce başlayacak yoğun dil kursuna da başvurdum ve ağustos ayında başlamak üzere Aarhus Üniversitesi'nden dil kursu için kabul aldım. Esasında dil kursu çok önemli bir olay değil, dersler zaten İngilizce olacağı için Danca öğrenmem çok gerekli değil. Yine de gidip hazırlanma açısından ve kültürü öğrenmek açısından iyi olur diye buna katılmayı düşündüm. 12 Haziran'da vizeye başvurdum. Bir aydan biraz fazla zaman geçti. Zaman yaklaşıyordu ama vizeden haber yoktu. Endişelenip birçok kez Danimarka'nın Ankara büyükelçiliğini aradım ama her seferinde "vize konusunda herhangi bir bilgimiz yok, gelince sizi hemen arıyoruz zaten" dediler, doğrusu bir telesekreter çıksaydı daha fazla yardımcı olurdu. İleriki tarihlerde daha da ileri gidip Danimarka'yı arayıp vize başvurumun durumunu öğrenmelerini istediğimde bunu da yapamayacaklarını söylediler. Bununla birlikte Aarhus Üniversitesi'ne de mailler atmaya başladım. İlk mailimi 17 Temmuz'da Aarhus Üniversitesi kayıt bölümünden benle ilgilenen bir görevliye atmışım, sadece maildeki isim bölümünü sildim:<br /><blockquote><br />Dear XXX,<br /><br />There's about two weeks left for the courses to start but I still have not received my visa. Do you have any suggestions on where I can ask about my visa application, the embassy folks here are not very helpful.<br /></blockquote><br />Bu mailimin üzerinden birkaç gün geçmiş ama bir cevap alamamıştım, bu sefer kayıt bölümüne bir mail atmayı düşündüm.  20 temmuz tarihli, bu sefer hiçbir yerine dokunmadığım mailim:<br /><blockquote><br />Dear Sir/Madam,<br /><br />I'm enrolled to the EILC Course set to start on the beginning of August. I have as of yet not received my visa nor any information on when I can expect it. I had submitted my visa application about 6 weeks ago.<br /><br />The reason this information is important to me is because I have not bought my flight tickets yet, there is a danger of it running out, and also I have to finish some procedures here like applying for leave of absence to my home department. I want to wait till my visa to apply for my leave of absence and I want to have my visa ready as I buy my flight tickets so that it is for certain when I am leaving. I think these claims of mine are fairly reasonable.<br /><br />I also have to say that the officers at the embassy here are not helpful. I have asked them about my visa application repeatedly with no success on my behalf.<br /><br />I am not sure if writing these to you will be of any help, but I wanted to convey my frustrations. Accept my regrets if this mail is not sent to the right people.<br /><br />Best regards,<br /></blockquote><br />Mailimde de belirttiğim gibi daha uçak biletimi almamıştım. Rezerve ettiğim uçak biletini daha sonra alacaktım. Bu mailimin ardından yine müstakbel Aarhus Üniversitesinden cevap alamadım. Artık umudumu kesmiştim, zaman gelmişti ama benim vizeden haber yoktu. Biletimi yaklaşık 3 hafta kadar ertelettim ve son bir mail daha attım, 27 Temmuz tarihli mailimde bir önceki mailimi de altına eklemiştim:<br /><blockquote><br />Hello,<br /><br />I have sent the following e-mail a week ago but I see you have not bothered to reply. I am writing to inform you that I will not be able to attend the EILC course as I have not received my visa. I will cancel my plane tickets on Monday, which were scheduled for Copenhagen on Wednesday. Just so you know.<br /><br />Regards,<br /></blockquote><br />Durum buradan sonra gerçekten komik bir hal alıyor. Dil kursuna yetişemeyeceğimi yazdıktan sonra bana bir mail geliyor:<br /><blockquote><br />Dear Tayfun<br />We will redraw you from the list of participants. I was answering you this Moday that we did receive your e-mail. Unfortunately there is a problem with your e-mail when we try to answer directly to your mail. Then the address appears like this: "tayfun  (Bºen". And that must be the problem...<br /></blockquote><br />İngilizceleri pek iyi değil ("withdraw" olmalı, "redraw" değil :)) ama komik oldukları kesin. Soyadımdaki Türkçe karakter yüzünden bana mail atamamışlar :) Şimdi durumu hayal etmeye çalışıyorum, oradaki bayan "reply" tuşuna basıyor ve kendi karakter kodlaması farklı olduğu için benim soyismimdeki karakteri garip görüyor, sonra bir sorun var deyip maili atmaktan vazgeçiyor. Gerçekten ilginç. Neyse birkaç mail daha atıyorum ama artık Aarhus Üniversitesi ile işim bitti.<br /><br />Bir sonraki komiklik Danimarka Teknik Üniversitesinden geliyor. Daha vizem çıkmamış ama bana kira kontratı yolluyor, bir de "2 hafta içinde imzalamazsan başının çaresine bakarsın" diyorlar. Burda tırlatıyorum sanırım, onlara vizem çıkmadan 4 aylık bir kira kontratını imzalamayacağımı; ODTÜ Erasmus ofisine de DTU'nun üstelemesi durumunda Danimarka'ya gitmeyeceğimi bildiriyorum. Neyseki DTU'dakiler daha yardımsever çıkıyorlar, Danimarka'daki göçmenlik bürosundan vizemi çıkartıyorlar. DTU'daki koordinatörler vizemin çıktığını söylüyorlar ama vize bana gelmiyor. Ankara'daki elçilik de bana hiç yardımcı olmayınca iş bana düşüyor. <a href="http://www.nyidanmark.dk/en-us/contact/contact_to_the_danish_immigration_service/work_study_and_au_pair.htm">İnternet adreslerinden</a> numaralarını alıp telefon ediyorum. Telefonda biraz bekledikten sonra bir bayan çıkıyor ve bilgilerimi aldıktan sonra bana vizemin bir hafta önce çıktığını ve İstanbul'da olduğunu söylüyor. Ne alaka diyorum, ben Ankara'ya başvurmuştum, niye İstanbul'a yolluyorsunuz? Kız dosyamın arşivden çıkarılmasının zor olduğunu bu yüzden tekrar yollayamayacağını söyleyip İstanbul'u aramamı ve onların Ankara'ya yollayabileceğini söylüyor. İyi diyorum, en azından bir yerlerde çıkmış. İstanbul'u arıyorum ama ilginçtir İstanbul'da elçiliktekiler vizenin gelmediğini söylüyorlar. Ben ne olduğunu anlamaya çalışırken bana böyle durumların olduğunu, bazen vize çıksa bile göndermediklerini söylüyorlar. Danimarka'yı birkaç gün birkaç kere daha arıyorum, ve uzun uğraşlar sonucu vizemi tekrar, bu sefer doğru bir şekilde Ankara'ya, yollatıyorum. 8 Ağustos'ta elçilik önünde bir saat kadar bekledikten sonra vizemi alıyorum.<br /><br /><span style="font-weight:bold;">Öneriler</span><br /><br />Şimdi vize işlerinin değişmediğini varsayarak şu sonuçlara varabiliriz, bunları ileride vizeye başvuranlar için yazıyorum:<br /><br />1. Okulunuzun işi sıkı tutması gerçekten önemli. DTU'dakilerden yardım istedikten sonra 2-3 sonra bana mail attılar ve göçmenlik bürosunun vizemi kabul ettiğini yazdılar. Yani vizemin çıktığı bilgisini de -her ne kadar bana gelmese de- yine DTU'daki görevlilerden aldım. Bu yüzden benim şanssızlığım sanırım Aarhus Üniversitesinden kaynaklanıyor. Siz okulla(rla) hemen temasa geçip göçmenlik bürosuna mesaj atmalarını sağlayın.<br /><br />2. Eğer elçiliktekiler yardımcı olmuyorlarsa işinizi sizin kendiniz yapmanız gerekiyor. Aslında sanırım elçiliktekilerin de yapabilecekleri tek şey Danimarka'yı aramak (yani sizin dosyanızın durumuna bakabilecekleri bir program/web sayfaları yok) ama bunu yapmıyorlar. Bu yüzden sizin telefon edip durumunuzu sormanız gerekiyor. <a href="http://www.nyidanmark.dk/en-us/contact/contact_to_the_danish_immigration_service/work_study_and_au_pair.htm">Buradaki sayfada</a> iş ve eğitim için (+45) 35 30 84 50 nolu telefon verilmiş, ben bunu arayarak durumumdan haberdar oldum. Bu numarayı aramasam vizemin bir yerlerde kaybolduğunu öğrenemeyecektim.<br /><br />3. Bir sonraki mesajımda Danimarka'yı nasıl ucuza ararsınız onu yazacam, beni takip etmeye devam edin :)<br /><br /><span style="font-weight:bold;">Değerlendirme</span><br /><br />Ben tüm bu olaylar sırasında birkaç kez gitmekten vazgeçtim aslında. İnsanımızın hor görülmesi beni üzüyor ama aslında şu da bir gerçek, insanımızı bizden daha fazla hor gören de yok. 21. Yüzyılda yaşıyoruz ama tuvaletten çıkınca elimizi yıkamak için musluktan suyumuz akmıyor. Nasıl bir yöneticiliktir bu anlamıyorum, en temel ihtiyaçların karşılanmadığı bir başkentte yaşıyoruz. Bu arada, bilgi edinme hakkımı kullanarak Ankara'nın son 8 haftalık su tüketimini ve ASKİ'nin su kesintilerinden tasarruf ettiği su miktarlarını vs. istedim, gelince size de haber vereceğim. Olayın kendi özeleştiri boyutunu yaptıktan sonra gelelim Batı'nın eleştirisine. Öncelikle bu olayı <a href="http://www.ua.gov.tr">Ulusal Ajans</a> aracılığı ile şikayet ettim, daha detaylı bir yazıyı da tekrar ODTÜ Erasmus Ofisine ileteceğim (daha detaylı dediğim bu yazı aslında). Bunu birşeylerin değişeceğini düşündüğümden değil, sadece bu rezilliğe razı olmadığımdan, koyun olmadığımdan dolayı yapıyorum. Elçilik insanlara yardımcı olmuyor, en azından alın şu telefon numarasından Danimarka'yı arayıp ne olduğunu sorun diyebilirlerdi, ki yapmadılar. Düşündükçe sinirleniyorum. Batı'nın iki yüzlülüğünü bir daha görüyorum, bu yüzden ekonomimizden yaşam standartlarımıza her yönümüzün en az Batı standartlarında olması daha bir önem kazanıyor benim açımdan.<br /><br />5 buçuk milyonluk bir ülke tarafından hor görülmek beni çok rahatsız ediyor ama bu 5 buçukluk ülke 70'lik Türkiye'den daha fazla ihracat yapıyor, neredeyse bizim 5 katımız kişi başı milli gelire sahip. Biz ise daha su derdini çözememişiz. İçim ağlıyor.
