name: i-fikirleri-vs
layout: post
title: Web 2.0, İş Fikirleri vs.
time: 2008-06-22 22:59:00 +03:00

Bir kaç senedir internet dünyası ve fikirleri ile daha yakından ilgileniyorum. Aslında bu durumum biraz eskiye dayanıyor, dot.com balonu daha patlamadan önce web şirketleri ilgimi çekmiş ve bilgisayar mühendisliğini seçmemin başlıca sebebi olmuştu. O zamanlar birkaç bin dolar para ile bir odada veya garajda öğrencilerin kurduğu şirketlerin dünyayı değiştirmeleri beni çok etkilemişti. Üniversiteye girdiğimde ise web uygulaması geliştirme merakım çok çabuk bir şekilde söndü. Bir yandan bölümün müfredatı buna hiç uygun değildi, diğer taraftan da daha standartlar yerine oturmamıştı ve uygulama geliştirmek çok zahmetliydi.<br /><br />Şimdilerde ise durum çok farklı. Artık temel web standartları oturmuş durumda, anlamsal ağ (semantic web) ve daha birçok yeni teknoloji için standartlar geliştiriliyor. Diğer taraftan Web 2.0 ve etkileşimli AJAX uygulamaları aldı başını gidiyor, popüler tüm siteler (facebook, flickr, google, yahoo vs.) topluluğun gücünü keşfetmiş durumdalar ve kendi sunucularındaki bilgileri API'ler vasıtasıyla programcılara açtılar. Web uygulaması geliştirme araçları da hiç olmadığı kadar yaygın ve gelişmiş durumda. Bu alandaki deneyim ve dökümantasyon, hem geliştirme hem de yerleştirme (deployment) ve ölçekleme (scaling) gibi alanlarda çok büyüdü.<br /><br />Sonuç olarak görebildiğim kadarıyla bu türden bir uygulama geliştirmek için en uygun zamanlardan birisi şimdi. Geriye kalan önemli adımlardan fikir her zaman zor olmuştu. Yani iyi bir fikri doğru bir şekilde gerçekleştirmek kolay değil, ama bu her zaman böyleydi. Fikir konusunu daha fazla büyütmeden, <a href="http://www.paulgraham.com/ideas.html">Paul Graham'ın deneyimlerini</a> de hesaba katıp fikirlerin değişeceğini düşünerek birşeylere başlamak lazım. <a href="http://www.hayalisleri.com">Hayal İşleri</a>'ni bunun için düşünüyorum. İyi bir fikirle sonuna kadar gitmek istiyorum.
