name: kisinin-katledilmesi-cehalet-ve-ksr
layout: post
title: "44 kişinin katledilmesi, cehalet ve kısır döngüler"
time: 2009-05-07 15:09:00 +03:00
<a href="http://www.ntvmsnbc.com/id/24963470/">Mardin'de birkaç gün önce gerçekleşen korkunç katliamı</a> inceliyorum, bulabildiğim tüm fikir yazılarını okumaya çalışıyorum. Bunu yapmamın nedeni bu katliamın Türkiye'nin birçok sorununu özetlemesi bence; eğitimsizlik/cehalet, kırsallık/şehirleşememe, toprak sorunları, töre ve yerleşmiş kültürün evrimleşememesi, silah çokluğu ve denetimsizlik, hukuka güvensizlik...<br /><br />Bugün <a href="http://www.ntvmsnbc.com/id/24964241/">ntvmsnbc'de</a> Mardin valisi ile Can Dündar'ın röportajı vardı. Vali herhalde bölgeyi bilen birisi, benim de bir miktar bölge hakkında gözlemim var (batılı bir gözlem ama olsun) ve şöyle bir öneride bulunuyor:<br /><br /><blockquote>Can Dündar: Siz bir vali olarak bu konunun çözümü için ne tavsiye edersiniz?<br />Hasan Duruer: Olay sosyolojik ve psikolojik açıdan çok iyi değerlendirilmeli. Buradaki aşiret yapısının, töre düzeninin, insanların yapısının iyi analiz edilmesi gerekiyor. Kız çocuklarının okuması konusunda gayret göstermemiz gerekiyor. Yörenin inançları gereği, kız çocuklarının ayrı okullarda okumasının faydalı olacağını düşünüyorum. Erkeklerle aynı okullarda okumaları istenmiyor. Bu çocukları eve mahkum etmemek için, çok sayıda kız okullarına, yurtlarına ihtiyacımız olacaktır.</blockquote><br /><br />Buna karşılık yorumlarda bu öneriyi gerilik olarak yaftalayan şakşakçılar hemen ortaya çıkmışlar. Bu insanlara şakşakçı diyorum çünkü çoğunlukla bir fikir beyan ettiklerinde hiçbir şekilde kanıt göstermezler. Siz tersini kanıtlarıyla gösterseniz de ikna olmazlar. Genele uyarlar, araştırma yapmazlar, kitap okumazlar, dünyayı gezmezler/takip etmezler ama her konuda kesin fikirleri vardır.<br /><br />Şimdi benim bu konudaki tutumun önerinin çok mantıklı olduğu şeklinde. Şimdiye kadar mevcut durum veya statüko onlarca yıldır herhangi bir değişim veya ilerleme sağladı mı? Koca bir hayır, nitekim 2009 yılında böyle bir katliam görülebiliyor. Peki neden bölgenin gereklerine uygun böyle bir sisteme karşı çıkılıyor. Japonya, Kore, İngiltere gibi birçok Batılı ve gelişmiş ülkede sadece kızların okuduğu liseler ve hatta üniversiteler var. Benim en yakın arkadaşım Kohei'in kız arkadaşı Japonya'da sadece kızların okuduğu bir liseye gitmiş. Kore ve Japonya gibi muhafazakar ülkelerde kızların okuduğu üniversiteler çok miktarda bulunmaktalar. Bunun konuda daha fazla bilgi alabileceğiniz viki sayfaları şunlar:<br /><br /><a href="http://en.wikipedia.org/wiki/List_of_current_and_historical_women%27s_universities_and_colleges_in_Japan">Japonya'daki kızlar için üniversiteler</a><br /><a href="http://en.wikipedia.org/wiki/List_of_current_and_historical_women%27s_universities_and_colleges#South_Korea">Tüm dünyada kızlar için üniversiteler</a> <br />Özellikle Kore bölümüne dikkat çekerim.<br /><br />Neden kendi kendimize düşünüp uygun çözümler bulmuyoruz anlamıyorum. Sadece bu konuda değil, hemen hemen her konuda Türkiye'de kendilerinin en çağdaş olduğunu düşünen ama en <a href="http://http://www.tdk.gov.tr/TR/SozBul.aspx?F6E10F8892433CFFAAF6AA849816B2EF4376734BED947CDE&Kelime=yobaz">yobaz</a> fikirlere körü körüne bağlı, düşünmeyen/okumayan/araştırmayan insanlar var. Bu yüzden kısır döngülerle uğraşıp duruyoruz, bu yüzden <a href="http://en.wikipedia.org/wiki/List_of_countries_by_Human_Development_Index">insani gelişmişlik endeksinde</a> en sonlardayız ve bu yüzden 21. yüzyılda çoluk çocuk demeden 44 kişi planlı bir şekilde katledilebiliyor Türkiye'de.
