name: linux-kurulum-maceralarm
layout: post
title: Linux Kurulum Maceralarım
time: 2008-08-30 11:49:00 +03:00

Geçenlerde zamanımın bir kısmını masaüstü sistemimi yeniden kurmaklar harcadım. Daha önce dizüstü bilgisayarımdaki Ubuntu'yu kaldırmış Debian kurmuştum, sonunda masaüstü sistemimi de Debian yaptım. Ubuntu'yu niye kaldırdın derseniz, giderek daha fazla Windows XP'ye benzemeye başlamıştı. Belirli programlar kararsız çalışıyordu ve sürekli bozulan şeyleri düzeltmekten sıkılmıştım. <br /><br />Sisteme önce Pardus kurdum ama pencere yöneticisi KDE pek hoşuma gitmedi. Özellikle kabuk programı Konsole'u sevmiyorum. Pardus için birileri uğraşıp Gnome'u çalışacak hale getirmiş ama bununla da uğraşmak istemedim ve başka bir dağıtım araştırmaya başladım. OpenSUSE veya OpenSolaris denesem diye düşündüm ama sonradan vazgeçip Debian'da karar kıldım. USB diskime yaklaşık 200 MB'lık bir kurulum kalıbı yazdım ve kuruluma başladım. Kurulum sorunsuz olmadı tabii :) Debian'dan başka ne beklersin ki. Bir süre önce Linus'la bir röportaj okumuştum ve adam "programları ve çekirdeği kendim derlemek istemediğim için Debian kullanmıyorum" diyordu. O zamanlar düşünmüştüm, artık Debian'da bile her şey hazır, Linus sen neden bahsediyorsun diye. Şimdi adama hak veriyorum tabii. Neyse, kurulum ekranı simsiyah bir şekilde bekliyordu. Sorun tahmin ettiğim gibi güç yönetimi ile ilgili çıktı, çekirdeğe "noapic nolapic acpi=off" deyince kuruluma başlayabildim. Kurulumu bitirdikten sonra da bu sefer bilgisayarı kapatmak istediğimde güç kendi kendine kapanmıyordu. Önceki çekirdek seçeneklerini bu sefer sildim ve şimdi her şey tamam. Uyku modu bile çalışıyor :))<br /><br />Görünümü güzelleştirmek için ttf fontlarını kurdum, görünümü LCD ekrana uygun şekilde ayarladım. LVM kullanarak oluşturduğum bölümler lvm2 paketini kurunca sorunsuz bir şekilde tanındı ve bunları sisteme bağlayabildim.<br /><br />Firefox acaip bir şekilde Eclipse'e benzemeye başladı bence. Modüler olması için iyi bir API oluşturmuşlar besbelli ama benim gibi eklenti manyaklığı yaparsanız sistem çok yavaşlıyor. Ağ geliştirme için Poster, HTML Validator, Web Developer, YSlow ve Firebug kurdum. Bunların haricinde Adblock, Greasemonkey, Colorful Tabs ve Session Manager gibi eklentileri kullanıyorum. Tab Mix Plus çok iyiydi ama FF 3.0 için güncellenmemiş.
