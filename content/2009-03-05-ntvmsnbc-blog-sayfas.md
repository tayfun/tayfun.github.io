name: ntvmsnbc-blog-sayfas
layout: post
title: ntvmsnbc blog sayfası
time: 2009-03-05 23:48:00 +02:00

<a href="http://blog.ntvmsnbc.com/degisim-oncesi">NTVMSNBC</a> blog sayfasından bir alıntı:<br /><blockquote>ASP.NET, IIS ve SQL Server gibi en yeni Microsoft teknolojileri üzerine kurulmuş olan [yeni ntvmsnbc.com altyapısı]...</blockquote><br />Bunu okuyunca doğal olarak düşündüm. ASP.net, IIS ve MS SQL Server. Ve "en yeni Microsoft teknolojileri". Üzgünüm ama hiç de uyumlu gelmiyor. ASP.net ve IIS'e üniversite 2. sınıfta, yani bundan 5 sene önce zorunlu yaz stajım sırasında bakmış, <a href="http://www.ims.metu.edu.tr/index.asp?doc=/sat/sst/sst.htm">ODTU IMS'in dinamik bir sayfasını</a> hazırlamıştım. Uydudan gelen veriler işleniyor ve web sayfası güncelleniyordu. MS SQL Server ise birçok kez inceleyip kullandığım, şahsi kanaatimce MySQL ve PostgreSQL'den oldukça geri bir veri tabanı. IIS ise Apache'nin yanında lafını bile edemeyeceğim kadar kötü bir web sunucusu bana göre. Wikipedia'da küçük bir araştırma yapınca <a href="http://en.wikipedia.org/wiki/ASP.net#History">ASP.net</a>'in 2002'de, <a href="http://en.wikipedia.org/wiki/Internet_Information_Services#History">IIS</a>'in en az 10 sene önce, <a href="http://en.wikipedia.org/wiki/MS_SQL_Server#History">MS SQL Server</a>'ın ise ilk olarak 1989'da (!) çıktığını görebiliyoruz. ntvmsnbc'de çalışanların en yeni teknolojilerden anladıkları bu ise vay hallerine. Gerçi sitenin tüm altyapısını <a href="http://www.msnbc.msn.com/">msnbc.com</a>'dan almalarına bakarak ne kadar yetenekli (!) bir yazılım bölümleri olduğunu anlayabiliyoruz. Şimdiden ortaya çıkan <a href="http://blog.ntvmsnbc.com/ntvmsnbcden-mektup/#comment-141">Chrome</a>, <a href="http://blog.ntvmsnbc.com/degisim-oncesi/#comment-159">Firefox</a> <a href="http://blog.ntvmsnbc.com/degisim-oncesi/#comment-217">ve</a> <a href="http://blog.ntvmsnbc.com/ntvmsnbcden-mektup/comment-page-1/#comment-7">Opera</a> sorunlarında onlara kolay gelsin diyoruz. Yazılımını kendin üretmeyip Mikisoft'tan alırsan başka ne beklersin ki? Microsoft standartlara en az uyan firma ve bunu kullanıcılarınıza ödetiyor, üstüne de adamlara para veriyorsunuz.<br /><br />Yazının başında alıntıladığımız blog'ta yazılan cümleler ise bir yazılım bölümünün bir pazarlamacıya emanet edilmesiyle olacakları göstermesi açısından önemli. Keşke ders alınsa.<br /><br /><a href="http://www.ntvmsnbc.com">ntvmsnbc.com</a> haberciliğini tarafsız bulduğum, magazine kaçmayan saçma sapan haberler üretmeyen bir siteydi. Çıkardıkları blog sayfası ise Türkiye'de çoğu şirketin kurumsal blog sayfası yokken güzel bir hareket oldu. Keşke yazılım konusunda da durum böyle olsaydı.
